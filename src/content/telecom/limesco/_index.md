---
title: "Limesco"
date: 2019-02-01T12:00:00+01:00
draft: false
menu: "main"
---

# Welkom bij WOLK.

Je bent hier waarschijnlijk terechtgekomen omdat je (oud-)klant of
geïnteresseerde van Limesco bent. Op deze pagina wil ik uitleggen waarom ik Wolk
ICT B.V. heb opgericht en wat mijn doelen zijn voor het telecomgedeelte.

Bij Limesco (*li-mes*: 'grens' in het Latijn, *co*: coöperatie) heb ik gemerkt
dat mensen niet per se een telecomprovider zoeken die goedkoop is, maar vooral
een die *goed aansluit* bij hun wensen---welke dat ook moge zijn. Ik denk
dat het aanbieden van niet-gebruikelijke telecomdiensten op de particuliere
markt voor meer diversiteit zorgt en innovatie aanmoedigt.

Limesco heeft met hun *DIY*-pakket mensen de mogelijkheid gegeven om **zelf**
controle te hebben over hun mobiele telefonie. Destijds (en nog steeds) een
unicum in de Nederlandse particuliere telecomwereld! Sinds de aankondiging van
de opheffing van Limesco B.V. heb ik geregeld van mensen gehoord dat ze het
jammer zouden vinden als dat van de particuliere markt zou verdwijnen.

Met dat in het achterhoofd heb ik Wolk ICT B.V. opgericht. Ik vind het
belangrijk dat mensen inzicht kunnen krijgen in hoe een telecomprovider werkt
en dat ze (technische) hulp kunnen krijgen bij het uitvoeren van innovatieve
ideeën.

**Aanbod**

* Keuzemogelijkheid voor twee mobiele netwerken (KPN 4G, T-Mobile 3G)
* "Forced-on-PBX" voor mobiele telefonie (zoals Limesco's "Do-It-Yourself")
* "Hosted PBX" (de mogelijkheden van forced-on-PBX zonder zelf de
PBX te hoeven hosten)

**Plannen**

Op termijn wil ik de volgende zaken kunnen gaan aanbieden (in willekeurige
volgorde):

* Private APN (dataverbinding eindigt in het netwerk van de klant)
* IPv6 op de dataverbinding
* SMS conversie (naar XMPP/IRC/...)
* ENUM-registrar (E.164)

## Overstappen van Limesco naar WOLK?

Vind je dat het bovenstaande verhaal past bij jouw wensen voor een
telecomprovider én wil je je huidige aansluiting(en) van Limesco naar WOLK
verhuizen?

Stuur dan vrijblijvend een e-mail naar
<tt>overstap-limesco</tt>_@_<tt>wolkict.nl</tt>. Ik zal je dan informeren over
de vervolgstappen.

Je kan alvast op <a href="{{< ref "/telecom" >}}">deze pagina</a> bekijken wat
de aangeboden diensten worden met een indicatie van de kosten.

## Overstappen van Limesco naar een andere provider?

Voel je vrij om een andere telecomaanbieder te kiezen! Via vergelijkingswebsites
als <a href="https://bellen.com/">bellen.com</a> of <a
href="https://belsimpel.nl/">belsimpel.nl</a> kan je zelf op onderzoek uit voor
een geschikte telecomprovider.

## Op de hoogte blijven van WOLK?

Stuur dan een e-mail naar <tt>interesse</tt>_@_<tt>wolkict.nl</tt>. Je ontvangt
te zijner tijd een uitnodiging voor de nieuwsbrief.

---

-- Gerdriaan Mulder <tt>&lt;gmulder</tt>_@_<tt>wolkict.nl&gt;</tt>, 1 februari
2019
